# Eurobusiness

## Krótki opis gry
"Eurobusiness" jest grą wzorowaną na amerykańskiej grze "Monopoly". Zadaniem gracza jest zgromadzenie jak największej ilości pieniędzy oraz aktów własności w określonej ilości czasu lub też gra toczy się do ostatniego gracza na planszy. 

## Słowniczek pojęć
W grze mamy kilka kluczowych pojęć zdefiniowanych poniżej: 
1. __Gracz__ - jest to uczestnik gry. 
2. __Bank__ - niegrywalny mistrz gry. 
3. __Akt własności__ - jest to karta, której właścicielem w danym momencie jest jeden z Graczy lub Bank. 
4. __Pole__ - element gry, część z pól jest równoważna aktowi własności, zaś pozostała część jest niemożliwa do kupienia i odpoiada za różne zdarzenia po wejściu Gracza na dane pole. 
5. __Miasto__ - jeden z rodzajów aktów własności i pól. Miasta na danej części planszy tworzą kraje. Istnieją dokładnie 22 miasta.
6. __Kraj__ - zbiór od dwóch, do trzech miast. Istnieje dokładnie 8 krajów. 
7. __Kolej__ - jeden z rodzajów aktów własności i pól. Istnieją dokładnie 4 pola kolei. 
8. __Zakłady przemysłowe__ - jeden z rodzajów aktów własności i pól. Istnieją dokładnie 2 zakłady przemysłowe. 
9. __Budynki__ - każdy Gracz, który posiada wszystkie miasta w danym państwie może postawić budynek w wybranym mieście. Budynki zwiększają opłaty pobierane od innych Graczy, gdy któryś z nich znajdzie się na polu danego miasta. Rozróżniamy dwa rodzaje budynków: 
   - dom, 
   - hotel.

## Zasady gry
Poniżej znajduje się spis zasad, którym podlega cała gra. 
1. __Bank__ jest tylko jeden. Początkowo wszystkie akty własności należą do Banku. Bank ma obowiązek sprzedać akt własności na poniższych zasadach:
    - pierwszeństwo kupna pola ma Gracz, który na nie wszedł. Wówczas Gracz ma do wyboru kupić pole za cenę podaną na akcie własności lub też zrezygnować z kupna
    - w przypadku rezygnacji Gracza z kupna danego pola Bank ma obowiązek wystawić na licytację dany akt własności.
2. __Licytacja__ pola (aktu własności) następuje w dwóch przypadkach: 
    - w pierwszym przypadku wystawiającym na licytację pole jest Bank. Wówczas cena wywoławcza jest równa połowie wartości pierwotnej pola. 
    - w drugim przypadku wystawiającym na licytację pole jest Gracz. Wówczas cena wywoławcza jest ustalana przez Gracza. 
    Każdy gracz, który posiada odpowiednie środki na koncie, jest w stanie wziąć udział w licytacji danego pola. Licytację wygrywa ten gracz, który jako ostatni złożył najwyższą ofertę. Gracz, który wycofał się z kupna pola po tym, gdy jako pierwszy się na nim znalazł, również ma prawo wziąć udział w licytacji. 
3. Każdy akt własności może zostać oddany w __zastaw hipoteczny__ do Banku. Wówczas Gracz otrzymuje pewną sumę pieniędzy określoną na akcie własności. W zamian Gracz traci prawo do pobierania opłat za wejście na jego pole. Gracz ma prawo do odkupienia aktu własności, wówczas cena wynosi tyle samo, ile cena zastawi hipotecznego + 10% tej ceny. 
4. Jeśli Gracz posiada wszystkie miasta w danym kraju, wówczas może __zakupić budynki__. W każdej turze Gracz może kupić maksymalnie 3 domy, zaś w każdym okrążeniu maksymalnie 3 hotele. Zakup domów odbywa się zgodnie z __zasadą proporcjonalnej zabudowy__, według której domy w danym kraju muszą być kupowane proporcjonalnie. Innymi słowy domy można kupować tylko w tych miastach, które mają najmniej postawionych domów w danym momencie. Dla przykładu: 
Gracz posiada Saloniki oraz Ateny, przy czym w Salonikach Gracz postawił już jeden dom. Wówczas jedynym miastem, w jakim Gracz może dokonać zakupu domu są Ateny. Dopiero, gdy w Atenach będzie równa ilość domów, co w Salonikach, gracz będzie mógł postawić drugi dom na którymś z pól. 

## Jak grać? 
Po wybraniu ustawień dotyczącej ilości Graczy, każdy z Graczy wybiera unikalny dla siebie kolor oraz pionek, a także nazwę gracza, która musi zawierać więcej niż jeden znak. Po tym, jak ostatni z graczy dokona wyboru następuje start gry. Gracze zaczynają grę w tej samej kolejności, w której wybierali pionki. 
Gra ma elementy, które można robić w dowolnej chwili, jak i tylko w określonych momentach. 

Elementy, które można robić w dowolnej chwili to: 
1. zastawienie pola, 
2. sprzedaż pola należącego do Gracza w drodze licytacji, 
3. zakup domu/hotelu.
Wyżej wymienione elementy są dostępne tylko na tych polach, które należą do Gracza mającego aktualnie kolejkę. Dostęp do tych elementów Gracz uzyskuje klikając na pole, z którym chce on coś zrobić.

Elementy określone kolejnością:
1. Na początku należy wykonać rzut. Akcja rzutu symuluje rzut dwiema kośćmi sześciościennymi o jednakowym prawdopodobieństwie każdego wyniku. Jeśli Gracz wyrzuci parę (na przykład (2, 2)), wówczas automatycznie zostaje wykonany dodatkowy rzut, którego wynik sumuje się z już wyrzuconym. Suma ta jest traktowana jako otateczny wynik rzutu. Następnie następuje faza ruchu. 
2. W fazie ruchu mamy do czynienia z dwoma przypadkami:
   - jeśli Gracz __nie wyrzucił__ dwóch par, wówczas Gracz porusza się o daną liczbę wyrzuconych oczek. 
   - jeśli Gracz __wyrzucił__ dwie pary, wówczas Gracz idzie do więzienia, w którym to zostaje dwie tury. 
3. Po fazie ruchu następuje sprawdzenie pola, na którym znajduje się pionek Gracza rzucającego. Wówczas rozróżniamy trzy przypadki:
   - Gracz jest właścicielem pola i nic się nie dzieje, 
   - inny Gracz jest właścicielem pola. Wówczas Gracz rzucający jest zobowiązany do uiszczenia opłaty, która zależy od posiadanych budynków znajdujących się na polu, 
   - Gracz znalazł się na polu należącym do Banku i następuje wydarzenie związane z polem (idziesz do więzienia, opłata za parking, etc.). 
4. Dopiero po tych trzech powyższych fazach Gracz __może__ zakończych turę, jednak nie jest zobowiązany zrobić to natychmiast po tych fazach. Gracz w tym momencie również może podjąć się akcji opisanych w elementach, które można robić w dowolnej chwili. 
5. Kolejkę Gracza kończy naciśnięcie przycisku kończącego kolejkę, wówczas następuje tura następnego Gracza. 
